ОСНОВИ ФІЛОСОФІЇ ТЕХНІКИ
Тема 6. Філософія техніки як особлива філософська дисципліна
1. Поняття філософії техніки.
2. Джерела і еволюція поняття "техніка".
3. Взаємозв'язок техніки і науки. Особливості технічного і
технологічного знання.
6.1. Поняття філософії техніки
Філософія техніки – філософська дисципліна, предметом і завданням
якої є філософська рефлексія над технікою, виявлення її природи і
закономірностей розвитку. (Про рефлексію вже йшла мова у
підрозділі1.3.).
Техніка як галузь людської діяльності здавна привертає до себе увагу
філософів. Мислителі Древньої Греції і Риму, епохи Відродження, Нового
часу зверталися до розгляду теоретичних і філософських проблем техніки.
У XX ст. проблемами філософського аналізу техніки займалися
Фр. Дессауер, Е. Чіммер, А. Дюбуа-Реймон та ін. Великий внесок у
розвиток філософії техніки внесли М. Хайдеггер, К. Ясперс,
190
X. Ортега-і-Гассет, М. А. Бердяєв, X. Йонас, Л. Мемфорд, Ж. Еллюль та
інші філософи.
Термін "філософія техніки" був введений німецьким філософом
Ернстом Каппом (1808 – 1896). Його книга "Основи філософії техніки"
вийшла в Німеччині в 1877 р. Російський інженер Петро Енгельмейєр
(1855 – 1942), один з родоначальників філософії техніки, ще на початку
ХХ ст. написав роботи "Теорія творчості" і "Філософія техніки". Він
займався технічними проблемами газової і нафтової промисловості і
висунув першу програму "філософії техніки" і психології технічної
творчості. Відповідно до концепції Енгельмейєра, техніка як система
машин має власне існування і специфічні закони існування і розвитку.
Ґрунтуючись на ідеях техніцизму36
З 1960-х років філософські дослідження техніки набувають статусу
самостійної філософської дисципліни. У 1970-і роки була сформульована
програма цього напрямку, яка передбачала всебічне дослідження техніки
як одного з найважливіших факторів розвитку людського суспільства. На
цей час вплив техніки у світі стає воістину всеосяжним. Визначальний
вплив техніки відчувають такі соціальні сфери та інститути, як економіка,
екологія, наука, політика і т. д. У XX ст. це принциповим чином змінює
соціальний статус техніки, перетворюючи її на фактор, що визначає
майбутнє людства. Як відмічав відомий німецький культуролог і філософ
О. Шпенглер, «сьогодні техніка не повинна бути витлумачена у термінах
знарядь. Важливо не те, як зроблена річ, але те, що можна зробити з
нею...»
, Енгельмейєр називає людину істотою
технічною і пропонує програму перебудови технічної освіти.
Науково-технічна революція поставила людство перед лицем
глобальних проблем. Було б трагедією для світової цивілізації
продовжувати подальший спонтанний, непродуманий розвиток техніки.
Тому настільки важливо створити нову галузь знання, звернену на
дослідження феномену техніки. Необхідний критичний філософський
аналіз сформованої ситуації, оцінка результатів технічної діяльності,
можливих перспектив її розвитку.
На думку відомого американського філософа X. Сколімовські,
«...философия техники является философией нашей культуры. Это
философия человека в цивилизации, увидевшей себя в тупике, которой
угрожает специализация, раздробленность и распылённость и которая
осознаёт, что избрала ложный язык для своего общения с природой» [1].
Що ж таке техніка? Що вона може дати людині, і чого вона
позбавляє її? Це – головні питання сучасної філософії техніки. Їхній аналіз
36 Під техніцизмом розуміють тип сучасної суспільної свідомості, яка характеризується
схильністю до такого образу мислення і дії, згідно з яким рушійною силою історичного
процесу проголошується техніка.
191
здійснюється сьогодні під впливом, принаймні, двох філософських
традицій:
- філософії і методології науки (зокрема, аналіз технічного знання) ;
- філософської антропології (морально-етична і культурологічна
проблематика техніки, гуманістичні і ціннісні аспекти техніки).
Внаслідок цього проблемне поле філософії техніки є надзвичайно
широким: уточнення самого поняття техніки, вивчення її історичного
розвитку, розгляд специфіки технічного знання, його взаємозв'язків з
фундаментальними науками, мистецтвом, політикою, економікою, пошуки
нової концепції взаємодії людини і природи, нової "технічної поведінки" в
сучасному світі, питання етики в складному індустріальному світі.
У філософії техніки існує принаймні два різних підходи до
дослідження і осмислення техніки, які взаємно доповнюють один одного.
Перший базується на традиціях культурології, філософської антропології і
соціально-гуманітарного знання, в той час як другий використовує досвід
логіко-методологічного (і епістемологічного) дослідження природничого
знання. Саме тут полягає спільність філософії техніки і епістемології,
філософії техніки і філософії науки. Спільне тут – це, зокрема, галузь
техніки як технічного і технологічного знання.
Відмітимо, що означені два підходи пов’язані відповідно з двома
шляхами становлення філософії техніки – від гуманітаристики і від
методології природознавства. Якщо звернутись до їхніх представників, то
в першому випадку назвемо К. Ясперса, М. Хайдеггера, Ж. Еллюля та ін., а
в другому – Е. Каппа, П. К. Енгельмейєра, М. Бунге та ін.
6.2. Джерела і еволюція поняття "техніка"
У широкому розумінні під технікою зазвичай мають на увазі світ
артефактів, тобто світ штучного, “другу природу” за термінологією
К. Маркса. З поняттям “техніка” пов'язують також і відповідну до цього
світу артефактів діяльність, яка відноситься не тільки до виробництва
артефактів, але може також приводити і до формування специфічного
(технічного і технологічного) знання про них, про ці артефакти.
Знаменитий німецький філософ Мартін Хайдеггер (1889 – 1976) надав
йому ще одного сенсу: особливого ставлення до світу як до матеріалу,
джерела речовини і енергії, що зриває завіси природних таємниць,
перетворює буття лише на форму і умову людського існування [2].
У вузькому розумінні з технікою пов'язують світ засобів-артефактів
(насамперед машин і механізмів), що полегшують, вдосконалюють життя
людини і суспільства. Відповідну до цього світу (і таку, що бере участь в
його створенні) діяльність називають інженерією, проектуванням,
конструюванням. Проектуючи і конструюючи машини, інженер тепер має
на увазі зовсім необов'язково тільки механічні або електричні машини.
192
Джерела поняття “техніка” ідуть у глиб століть. Давньогрецьке слово
"techne" розумілося досить широко: від уміння ремісника до майстерності
в галузі високого мистецтва. До галузі techne відносили землеробство і
полювання, мореплавство і лікування, ткацьку і зброярську справу,
театральне мистецтво і под. Грецькі мислителі намагалися визначити місце
techne серед інших видів пізнання і людської діяльності. Зокрема,
Аристотель розглядав це поняття у своєму трактаті "Нікомахова етика",
звертаючи увагу на відмінність techne та інших видів знання: empeireia
(досвідне знання) і episteme (знання теоретичне).
Знання в широкому сенсі слова означає звертання до незвіданого,
раніше невідомому. Techne являє собою галузь знання, безпосередньо
пов'язану з людською діяльністю. Знання про те, що раніше не існувало і
не може існувати саме по собі, що виникає в результаті людської
діяльності, народжується свідомістю людини, її працею і служить її цілям,
належить до галузі технічного знання.
Технічне знання являє собою ніби з’єднувальну ланку між досвідним
знанням і знанням теоретичним. У ньому поєднуються експериментальні
дані, чітко сформульовані завдання, досить обґрунтовані міркування.
Особливість технічного знання – у його спрямованості на виробництво і
конструювання. У цьому зв'язку доречно навести уривок з широко відомої
книги І. Пригожина та І. Стенгерс “Порядок з хаосу”: «Насколько можно
судить, со времён Платона и Аристотеля надлежащие ограничения были
установлены и мысль оказалась направленной в русло социально
приемлемого. В частности, было проведено различие между
теоретическим мышлением и технологической деятельностью. Такие
используемые нами и ныне слова, как "машина", "механический",
"инженер", имеют сходное значение. Они относятся не к рациональному
знанию, а к умению и целесообразности. Идея состояла не в том, чтобы
изучать происходящие в природе процессы с целью их более
эффективного использования, а в том, чтобы обхитрить природу, обмануть
её с помощью различных "машинных махинаций", т. е. включить в работу
чудеса и эффекты, чуждые "естественному порядку" вещей. Области
практических действий и рационального понимания природы были, таким
образом, жёстко разграничены. Архимеда почитали как инженера.
Считалось, что его математические работы по изучению условий
равновесия машин неприменимы к миру природы (по крайней мере, в
рамках традиционной физики)» [3].
У XVII ст., в епоху наукових революцій і змін у виробництві в
країнах Західної Європи, латинське technica ars (мистецтво вмілого
виробництва) переходить у французьку мову як термін technique, а потім і
у німецьку як technik. Термін стає все більш спеціальним. У Новий час він
означає сукупність всіх тих засобів, процедур і дій, які належать до
митецького виробництва всякого роду, але, насамперед, виробництва
193
знарядь праці і машин. Таким чином, з розвитком техніки значно
змінюється і сам зміст цього поняття.
Видатний німецький філософ Карл Ясперс (1883 – 1969) уявляє
картину розвитку техніки і зміну змісту цього поняття таким чином:
«Техника как умение применять орудия труда существует с тех пор, как
существуют люди. Техника на основе знания простых физических законов
издавна действовала в области ремесла, применения оружия, при
использовании колеса, лопаты, плуга, лодки, силы животных, паруса и
огня – мы обнаруживаем эту технику во все времена, доступные нашей
исторической памяти. В великих культурах древности, особенно в
западном мире, высокоразвитая механика позволяла перевозить огромные
тяжести, воздвигать здания, строить дороги и корабли, конструировать
осадные и оборонительные машины.
Однако, эта техника оставалась в рамках того, что было
сравнительно соразмерно человеку, доступно его образованию. То, что
делалось, производилось мускульной силой человека с привлечением силы
животных, силы натяжения, огня, ветра и воды и не выходило за пределы
естественной среды человека. Всё изменилось с конца XVIII в. Неверно,
что в развитии техники никогда не было скачка. Именно тогда произошел
скачок37
Самый убедительный ответ гласит: были открыты машины –
машины, автоматически производящие продукты потребления. То, что
раньше делал ремесленник, теперь делает машина. Она прядёт, ткёт,
пилит, стругает, отжимает, отливает; она производит весь предмет
целиком. Если раньше сто рабочих, затрачивая большие усилия, выдували
несколько тысяч бутылок в день, то теперь машина, обслуживаемая
несколькими рабочими, изготовляет в день 20 тысяч бутылок.
, охватив всю техническую сторону человеческой жизни в целом.
После того, как веками делались попытки в этом н аправлении и в мечтах
людей формировалось техницистское, технократическое мировоззрение,
для которого – сначала медленно и фрагментарно – создавались научные
предпосылки, в XIX в. была осуществлена их реализация, превзошедшая
все самые пылкие мечты. Мы спрашиваем, в чём же состояло это новое?
Его нельзя свести к какому-либо одному принципиальному положению.
Возникла необходимость изобрести такие механизмы, силою
которых работали бы машины, производящие продукты. Поворотным
пунктом стало открытие парового двигателя (1776 г.); вслед за этим
появился универсальный двигатель – электромотор (динамомашина в
1867 г.). Полученная из угля и силы воды энергия направлялась повсюду,
где в ней нуждались. Древней технике, единственно определяющей в
течение тысячелетий состояние техники, противостоит теперь современная
энергетика. Прежняя механика располагала лишь ограниченной мощью в
виде мускульной силы человека или животного, силы ветра или воды,
37 Цей стрибок інакше називають індустріальною революцією. – В. Р.
194
приводящей в движение мельницы. Новым было теперь то, что в
распоряжении человека оказалась в тысячу раз большая сила, которую, как
сначала казалось, можно увеличивать до бесконечности.
Подобное развитие техники стало возможным только на основе
естественных наук на их современном уровне. Они дали нужное знание и
открыли возможности, немыслимые в рамках прежней техники.
Необходимой предпосылкой новой технической реальности стали в
первую очередь электричество и химия. То, что скрыто от человеческого
взора и открывается только исследователю, дало в распоряжение человека
едва ли не безграничную энергию, посредством которой он теперь
оперирует на нашей планете» [4].
Сучасне сприйняття терміна "техніка" багато в чому пов'язане з його
класичним розумінням, однак науково-технічний прогрес вніс серйозні
зміни і розширив предметне поле цього поняття. Сьогодні вплив техніки
поширюється на органічну і неорганічну природу. В галузі органічної
природи – це техніка сільського господарства, а також і біотехнологія, що
дозволяє включати в предметне поле техніки всю біологію. В галузі
неорганічної матерії – це будівельна техніка, електротехніка, теплотехніка,
фізико-хімічна техніка, енергетична техніка і т. д.
У той же час існує "техніка" мислення, дискутування, вивчення,
пам'яті (мнемотехніка), техніка живопису, малюнку, гри на музичних
інструментах, так само як і техніка керівництва людьми, виробництвом,
державою та ін.
Тому в сучасному розумінні "техніка" у широкому сенсі слова являє
собою:
- світ штучно створених предметів-артефактів;
- галузь людської діяльності (включаючи всілякі засоби і
процедури), мета якої – зміна природи і панування над нею відповідно до
потреб людини;
- сукупність умінь і навичок, що становлять професійні особливості
того чи іншого роду людської діяльності (досконале володіння навичками);
- мистецтво і майстерність людини, що займається цією діяльністю;
- галузь знання, що виступає як з’єднувальна ланка між емпірією і
теоретичним знанням.
Примітки
1. Новая технократическая волна на Западе. М., 1986. – С. 242.
2. Хайдеггер М. Вопрос о технике // Новая технократическая волна
на Западе. М., 1986. – С. 45 – 67.
3. Пригожин И., Стенгерс И. Порядок из хаоса. – М., 1986. – С. 82.
4. Ясперс К. Современная техника // Новая технократическая волна
на Западе. М., 1986. – С. 124.
195
Література до теми 6
Горохов В. Г., Розин В. М. Введение в философию техники. – М.,
1998.
Стёпин В. С. , Горохов В. Г. , Розов М. А. Философия науки и
техники. М.,1996, глава 11.
Митчем К. Что такое философия техники? / Митчем К. – М., 1995.
Боголюбов О. М. Нариси з історії механіки / Боголюбов О. М. – К.,
1974.
Ратніков В. С. Епістемологічні особливості технологічного знання //
Філософська думка. – 2006. –No 6, С. 22 – 42.
Пікашова Т. Д., Шашкова Л. А. Нариси з історії науки і техніки. – К.,
1999.
Ленк Х. Размышления о современной технике / Ленк Х. – М., 1996.
Тема 7. Наука, техніка, технологія
1. Взаємозв’язок техніки та науки.
2. Техніка і технологія.
3. Технічна раціональність як ефективність.
4. Феномен технонауки. Нанонаука і нанотехнологія.
7.1. Взаємозв'язок техніки і науки
Раніше вже відзначалася (у підрозділі 1.1.) проблематичність відліку
початку історії науки. Що ж стосується техніки, то про неї можна сказати
цілком точно: вона виникла разом з виникненням Homo sapiens і довгий
час розвивалася незалежно від будь-якої науки. Однак це не означає, що
раніше в техніці не застосовувалися наукові знання. Але, по-перше, сама
наука не мала довгий час особливої дисциплінарної організації, і, по-друге,
вона не була орієнтована на свідоме застосування створюваних нею знань
у технічній сфері. Рецептурно-технічне знання досить довго
протиставлялося науковому знанню, а про особливе науково-технічне
знання взагалі питання не ставилося. "Наукове" і "технічне" належали
фактично до різних культурних галузей. У більш ранній період розвитку
людської цивілізації і наукове, і технічне знання були органічно вплетені в
релігійно-міфологічний світогляд і ще не відокремлювалися від практичної
діяльності.
У стародавньому світі техніка, технічне знання і технічна дія були
тісно пов'язані з магічною дією і міфологічним світорозумінням. Наука ж
давнього світу була ще не тільки неспеціалізованою і недисциплінарною,
але й невіддільною від практики і техніки. Найважливішим кроком на
шляху розвитку західної цивілізації була антична революція в науці, що
196
виділила теоретичну форму пізнання і освоєння світу в самостійну сферу
людської діяльності.
Антична наука була комплексною за самим своїм намаганням
максимально повного охоплення осмислюваного теоретично і
обговорюваного філософськи предмета наукового дослідження [1].
Спеціалізація ще тільки намічалась і у будь-якому разі не приймала
організованих форм дисциплінарності. Поняття техніки також істотно
відрізнялось від сучасного. В античності, як ми вже відзначали, поняття
"techne" охоплює і техніку, і технічне знання, і мистецтво. Але воно не
включає теорію. Тому у давньогрецьких філософів, наприклад,
Аристотеля, немає спеціальних праць про "techne". Більше того, в античній
культурі наука і техніка розглядались як принципово різні види діяльності.
«В античном мышлении, – пише один сучасний західний автор, –
существовало чёткое различение эпистеме, на постижении которого
основывается наука, и технэ, практического знания, которое необходимо
для дела и связано с ним. Технэ не имело никакого теоретического
фундамента, античная техника всегда была склонна к рутине, сноровке,
навыку; технический опыт передавался от отца к сыну, от матери к дочери,
от мастера к ученику. Древние греки проводили чёткое различение
теоретического знания и практического ремесла» [2].
У ході історичного розвитку технічна дія і технічне знання
поступово відокремлюються від міфу і магічної дії, але спочатку
опираються ще не на наукову, а лише на повсякденну свідомість і
практику. Це добре видно з опису технічної рецептури в численних
посібниках з ремісничої техніки, спрямованих на закріплення і передання
технічних знань новому поколінню майстрів. У рецептах вже немає нічого
містично-міфологічного, хоча перед нами ще не науковий опис, та й
технічна термінологія ще не встоялась.
У Середні віки архітектори і ремісники покладалися в основному на
традиційне знання, яке трималося в таємниці і згодом змінювалося лише
незначно. Питання співвідношення між теорією і практикою вирішувалося
в моральному аспекті – наприклад, який стиль в архітектурі має більше
переваг з божественної точки зору. Саме інженери, художники і практичні
математики епохи Відродження відіграли вирішальну роль у прийнятті
нового типу практично орієнтованої теорії. Змінився і сам соціальний
статус ремісників, які у своїй діяльності досягли вищих рівнів ренесансної
культури. В епоху Відродження тенденція до всеохоплюючого розгляду і
вивчення предмету, яка намітилась вже у раннє Середньовіччя, виразилась,
зокрема, у формуванні ідеалу енциклопедично розвиненої особистості
вченого й інженера, який однаково добре знає і вміє – у
найрізноманітніших галузях науки і техніки.
В науці Нового часу можна спостерігати іншу тенденцію – прагнення
до спеціалізації та виділення окремих аспектів і сторін предмету, як таких,
що підлягають систематичному дослідженню експериментальними і
197
математичними засобами. Одночасно висувається ідеал нової науки,
здатної вирішувати теоретичними засобами інженерні завдання, і нової,
заснованої на науці, техніки. Саме цей ідеал привів в кінцевому підсумку
до дисциплінарної організації науки і техніки. У соціальному плані це було
пов'язано зі становленням професій вченого й інженера, підвищенням
їхнього статусу в суспільстві. Спочатку наука багато чого взяла від
майстрів-інженерів епохи Відродження, потім у XIX–XX століттях
професійна організація інженерної діяльності стала будуватися за зразками
дії наукового співтовариства.
У Новий час виникає нагальна потреба підготовки інженерів у
спеціальних школах. Це вже не просто передання накопичених
попередніми поколіннями навичок від майстра до учня, від батька до сина,
але налагоджена і соціально закріплена система передання технічних знань
і досвіду через систему професійної освіти.
Спеціалізація і професіоналізація науки і техніки з одночасною
технізацією науки і сцієнтифікацією техніки мали як результат появу
безлічі наукових і технічних дисциплін, які утворили в XIX–XX століттях
доволі струнку будівлю дисциплінарно організованих науки і техніки. Цей
процес був також тісно пов'язаний зі становленням і розвитком спеціально-
наукової та заснованої на науці інженерної освіти.
Розглядаючи еволюцію взаємин техніки і науки з епохи Нового часу,
можна виділити ряд етапів. Перший з них (близько 1660 – 1750 рр.)
починається в епоху Реставрації, головним чином, в Англії і поширення
абсолютизму в Європі. Це епоха наукової революції. Наука і техніка в цей
період перебувають у тісному зв'язку. Технічний принцип пізнання у
вигляді механічної картини світу виступає як універсальна модель (зразок)
пояснення. Орієнтація науки на техніку проявляється також у значному
розвитку техніки наукового інструментарію.
Наступна фаза, з середини XVIII ст. до початку XX ст., – це період
інституціональної диференціації науки і техніки, їхнього незалежного,
самостійного розвитку. Тут наука досягає своєї автономії, зростає
значення теоретичного розгляду і обґрунтування наукових положень. У
технічній сфері переважає творчість геніальних винахідників-самоучок
– від Дж. Уайта (Уатта) до Т. Едісона.
Тим часом індустріалізація, що наростає, робить технічні винаходи
визначальним елементом економічного відтворення. Динамічний характер
технології викликає попит на науку, породжуючи процес так званої
сцієнтифікації техніки, яка являє собою наступну, третю фазу розвитку
взаємин науки і техніки. В XX ст. наука досягає стадії, коли вона може
бути орієнтована на практичні цілі, може створювати нові технології, які
не в змозі розробити окремі винахідники. В свою чергу, технічні
нововведення є наслідком застосування наукового методу до розв’язання
технічних проблем. Тим самим, у XX ст. здійснюється інтеграція,
взаємопроникнення наукового і технічного знання.