Мета статті полягає в уточненні характеру зв’язку філософії як метафізики та науково-технічного знання,
власне, техніки. Для дослідження проблеми відношення науково-технічного мислення і метафізики автор на-
магається прояснити сутність самого науково-технічного мислення, проаналізувати доцільність інструмента-
льного або онтологічного підходів до розуміння техніки та її метафізичні підвалини. Методологія даної праці
складається із таких інтелектуальних підходів, як феноменологічний, герменевтичний та порівняльний методи.
Наукова новизна. Новизна статті полягає в чіткій постановці питання про метафізичні передумови техніки,
що у вітчизняній літературі зроблено вперше. Окрім того, в результаті дослідження автор аргументовано дово-
дить, що феномен техніки вкорінений у над-емпіричних структурах буття і людського мислення, хоч і є тісно
пов’язаним із емпіричним світом. Окрім відомої тези про зв’язок техніки і мистецтва, автор наполягає на таких
передумовах техніки як здатність людини до трансцендування та наявність у людському розумі апріорних
форм часу і простору, що лежать в основі будь-якого конструювання. До того ж продемонстровано, що сучас-
на технологія в контексті досліджень квантової фізики виявляє новий спосіб буття техніки (артефактів), який
позначається не лише позбавленням емпіричного, але й практичного, інструментального вимірів. Висновок. В
результаті дослідження було встановлено, що виникнення техніки як феномену тісно пов’язано із надемпірич-
ними структурами буття та людського мислення. Зокрема, автор акцентує увагу на таких передумовах техніки
як здатність людини до трансцендування та наявність у розумі апріорних форм часу і простору. На підставі
наведених аргументів, робиться висновок про обмеженість суто інструментального (прагматичного) тлума-
чення техніки і наголошується як на метафізичних передумовах техніки, так і на метафізичних аспектах її су-
часного буття, а також важливій ролі філософії в питанні їх розкриття.
Ключові слова: техніка; наука; метафізика; творчість; раціональність; трансцендентне; людина
Актуальність теми дослідження
Сьогодення часто позначається констата-
цією відсутності мислення, кінця філософії.
Йдеться не лише про діагноз постмодерністів
щодо культури, але і про загальну суспільну
оцінку ролі та місця філософії, зокрема такої
її форми як метафізика. Остання, як теорети-
чна наука, що переймається надемпіричними
раціональними питаннями, часто сприйма-
ється як непотрібна, оскільки не має безпосе-
редньої користі, не приносить видимих прак-
тичних вигод на противагу таким приклад-
ним наукам як математика, фізика, механіка
тощо. При подібному підході часто зневажа-90
ISSN 2227-7242 (Print), ISSN 2304-9685 (Online)
Антропологічні виміри філософських досліджень, 2016, вип. 10.
ФІЛОСОФІЯ НАУКИ ТА ТЕХНІКИ
doi 10.15802/ampr.v0i10.87309 © Д. Ю. Снітько, 2016
ють ту вагому обставину, що саме завдяки
філософії виникли всі сучасні науки, що ко-
жна конкретна сфера пізнання світу має пе-
редусім метафізичні підвалини.
Науково-технічна раціональність, ставши
панівним способом ставлення сучасної лю-
дини до буття, виявила свою неоднозначну
дію як у суспільній, так і в природній царині.
У даному контексті особливо актуалізується
питання про сутність та передумови науково-
технічного мислення, самої техніки, що сьо-
годні є важливим предметом філософського
дискурсу.
Мета і завдання дослідження
Необхідно прояснити характер зв’язку
метафізики та науково-технічного знання,
техніки. Для дослідження проблеми відно-
шення науково-технічної раціональності і
філософії необхідно уточнити сутність само-
го науково-технічного мислення, феноменів
науки і техніки та їх метафізичні підвалини;
аргументувати необхідність актуалізації ме-
тафізичної проблематики в контексті осмис-
лення феномену техніки.
Огляд літератури
Серед великої кількості публікацій з про-
блем науково-технічної раціональності, фе-
номенів науки і техніки можна згадати робо-
ти таких дослідників як С. Кримський, С.
Куцепал, А. Халапсис, О. Корх, В. Чуйко, П.
Гайденко, С. Швирьов, Н. Мудрагей та ін.
Особливо слід відмітити роботи таких дослі-
дників пострадянського простору як А. Ма-
лівський, І. Орєшников, С. Бескаравайний, В.
Капітон, В. Стьопін, М. Розов, В. Горохов, А.
Воронін, В. Чєшев, Д. Стєбанов, Є. Мамчур
та інших, що присвятили багато уваги питан-
ням сутності і природи техніки. Серед сучас-
них західних авторів слід згадати таких як М.
де Бар, М. Керріер, А. Ріп, П. Крос. Втім, бі-
льшість згаданих авторів зосереджуються
переважно на питаннях ролі техніки в куль-
турі, її оцінки, розмежування науки і техніки,
висуваючи на перший план епістемологічні
аспекти технологічного знання, питання про
характер фундаментальної науки і технології;
багато дослідників стоять на позиціях пере-
важно інструментального розуміння техніки.
Найбільш відомі і глибокі спроби
з’ясувати стосунок самого феномена науко-
во-технічного мислення до метафізики зна-
ходимо в західній філософській традиції в
працях К. Ясперса, М. Шелера, М. Гай-
деґґера, Х. Арендт, Л. Мемфорда, а тому саме
доробок цих мислителів буде використано в
якості методологічної основи дослідження.
Загалом, усю різноманітність підходів до
визначення феноменів науки і техніки, на
нашу думку, можна звести до двох основних
– онтологічного (метафізичного) та антропо-
логічного (інструментального). За типологією
Ст. Хоукеса та П. Вермааса, виділяються се-
мантичний (визнається існування метафізич-
них передумов техніки і технічної реальності
незалежно від практичних інтересів людини)
та прагматичний (техніка обумовлена люд-
ським утилітарним інтересом) підходи. Пер-
ший з названих підходів презентує уявлення
про техніку як те, що хоч і виявляється в світі
через посередництво людини, проте є своєрі-
дною формою буття (лінія думки йде від
Платона). Другий підхід тримається твер-
дження, що техніка є суть інструмент досяг-
нення мети, створений людиною (починаючи
з Аристотеля і аж до переважної більшості
сучасних дослідників [3; с.50]). Власне, дру-
гий підхід є переважаючим в сучасній куль-
турі, через що в даній статті зроблено спробу
довести пріоритетність саме онтологічного
підходу, що спирається на метафізику.
Зауважимо, що деякі дослідники крити-
кують загалом будь-які спроби тлумачити
техніку на основі метафізики, маючи під
останньою насамперед вишукану раціональ-
ність, яка не здатна осягнута буття, оскільки
воно не є ані розумним, ані логічним, а ско-
ріше є хаотичним. На підставі даної тези, за-
перечується сама постановка питання про
природу техніки і пропонується розв’язувати
її в контексті проблеми випадковості в умо-
вах хаотичного буття – тобто, техніка, як і
загалом виникнення людини, ніби, є нічим
іншим як збігом обставин і випадковістю, що
лежать поза межами пізнавальних здібностей
людини [21]. Ставши на позиції подібного
мислення ми апріорі відкидаємо можливість
відповіді на поставлені питання. Проте, як
було продемонстровано автором в поперед-
ніх дослідженнях, онтологічний релятивізм і
скептицизм постають радше як методологічні91
ISSN 2227-7242 (Print), ISSN 2304-9685 (Online)
Антропологічні виміри філософських досліджень, 2016, вип. 10.
ФІЛОСОФІЯ НАУКИ ТА ТЕХНІКИ
doi 10.15802/ampr.v0i10.87309 © Д. Ю. Снітько, 2016
настанови і мають допоміжний, а не абсолю-
тний характер [13, с.29], а тому неможливо
ігнорувати здатність людини до пізнання сві-
ту і тим більше сфери артефактів.
Виклад основного матеріалу
В даній статті, з метою звуження дослі-
джуваного предмету, ми будемо виходити із
тези, що мистецтво і техніка мають більше
спільного, ніж протилежного (що більш де-
тально буде продемонстровано нижче). В
цьому контексті нагадаємо і ті два головні
підходи, що існують в розуміння техніки і які
ми головним чином будемо розглядати нада-
лі. Мова йде про онтологічний та інструмен-
тальний підходи до розуміння техніки, що
були сформовані ще за часів Античності.
Як відомо, Платон наполягав, що поет
(митець) здатний творити аж ніяк не завдяки
майстерності, адже кращі поети складають
свої твори «не завдяки вмілості, а бувши на-
тхненними й одержимими». Поет, за Плато-
ном, здатний творити «не раніше, ніж стане
натхненним та нестямним і позбудеться
розсудку, а поки людина володіє цим даром,
вона не здатна творити та віщувати» [10,
с.72-74]. Тобто, творчість постає як певне
просвітлення знанням, що позбавлене від
утилітарних спрямувань розсудку і не зале-
жить від уподобань самої людини.
У Аристотеля ж поняття poiesis означало
саме розумну і цілеспрямовану, прагматичну
щодо речей діяльність людини. До того ж,
мислитель зазначав, що творчість, по своїй
суті, є лише копіюванням, відтворенням
(mimeseis) вже існуючих зразків, образів [2,
с.646]. Через це Аристотель наполягав на ін-
струментальному розумінні творчості, адже:
«...всякий, кто творит, творит ради чего-
то и творчество (to poieton) – это не безот-
носительная цель, но чья-то [цель] и отно-
сительная» [1, с.174].
Отже, «техне» – це, безперечно, вид
знання, проте, як видно, постає питання про
джерело походження цього знання: світ при-
роди і культури чи сфера надприродного,
трансцендентного?
В умовах модерної цивілізації той тип ра-
ціональності, що став домінуючим, знахо-
диться в тісному зв’язку із наукою, технікою,
технологією і отримав назву «технічної».
Сутність згаданого явища М. Горкгаймер пе-
редає словосполученням «інструментальний
розум» [5, с.26-27]. Панування даного типу
раціональності призвело до відкритого запе-
речення інших видів знання, зокрема і мета-
фізики, та домінування наукової парадигми,
сутність якої становить логіко-математичне
природознавство та науково-технічне, ін-
струментальне мислення.
Сутність сучасного інструментального
науково-технічного мислення полягає в оріє-
нтації на речі і світ загалом в якості засобів:
питання про сутність та буття самої речі вже
не ставиться. Подібне інструментальне став-
лення відкриває більше можливостей саме
для використання речей, оскільки спрямова-
не на виявлення функціональних характерис-
тик об’єкта. На місце суттєвих ознак речей
висуваються ті, що піддаються калькуляції та
розрахункам і сприяють їх ефективному за-
стосуванню у суспільно-виробничій практи-
ці. Так, світ і речі, а зрештою і людина, ста-
ють абстрактними логіко-математичними
символами та об’єктами, що підлягають ста-
тистичному підрахунку або упорядкуванню.
Сприйняття подібного підходу як основного
загрожує тому, що наука буде нездатна вико-
нувати функції пізнання світу, перетворив-
шись на простий засіб задоволення потреб
суспільства [7].
Отже, науково-технічна раціональність,
витлумачена інструментально, містить в собі
смислову тенденцію до оволодіння реальніс-
тю із подальшим її використанням і перетво-
ренням відповідно до утилітарних цілей лю-
дини. Очевидно, що реальне перетворення
світу відбувається формалізованим розумом
не прямо, а опосередковано, через систему
певних засобів. В якості таких засобів саме і
постає техніка. В результаті поєднання науки
і техніки виникає технологія, що по суті ста-
новить симбіоз знання та інструменту.
Хоча витоки технічного світосприйняття
сягають ще античної культури, яка у своїй
світоглядній основі мала специфічно-
раціональні мотиви, з якими й була пов’язана
орієнтація на видиме, хоча й мінливе, буття,
сьогоднішнє уявлення про техніку вельми
відрізняється від античного. В наш час під
«технікою» мають на увазі сукупність штуч-
но виготовлених людиною засобів для досяг-92
ISSN 2227-7242 (Print), ISSN 2304-9685 (Online)
Антропологічні виміри філософських досліджень, 2016, вип. 10.
ФІЛОСОФІЯ НАУКИ ТА ТЕХНІКИ
doi 10.15802/ampr.v0i10.87309 © Д. Ю. Снітько, 2016
нення мети, або сукупність дій, що спрямо-
вані на підкорення природи [20, с.120].
Більше того, сьогодні техніка в суспільній
свідомості загалом сприймається як щось
самодостатньо існуюче, навколо чого не ли-
ше обертається буденне існування людини,
але й без чого людське існування представля-
ється неможливим. Якщо прийняти подібні
уявлення, то положення про первинний і ви-
значальний статус техніки щодо людської
природи загалом може бути цілком виправ-
дане. У такому випадку, теза Карла Маркса
про те, що становлення людини передусім
було пов’язано із знаряддями праці, приміти-
вною технікою, виявиться цілком розумною і
беззаперечною.
Подібне матеріалістичне тлумачення лю-
дини за загальним визнанням виявляється не
більш ніж редукцією. Проте, сучасна система
освіти є яскравим прикладом панування ін-
струментального світогляду. Метою так зва-
ної «технічної освіти» сьогодні є не вихован-
ня справжнього вченого, науковця, що пе-
рейматиметься фундаментальними пробле-
мами науки й техніки чи хоча б просто буде
здатен до творчості в науково-технічній сфе-
рі, а спеціаліста, що буде ефективно експлуа-
тувати технічні засоби та вміло їх обслугову-
вати. Цілі наукові підрозділи (факультети та
кафедри) виявились поставлені на службу
технології і їх діяльність зведена до
з’ясування найбільш ефективних та доціль-
них способів поводження із технічними засо-
бами, попри те, що саме тут мала би відбува-
тися наука в смислі відкриття того нового і
значущого для людини, що є в світі.
Тобто, випускник технічного вишу сього-
дні – це людина, що знає, як влаштований
певний механізм і як він працює, як краще
його використати для мети, проте навряд чи
здатна відтворити в цілому даний механізм за
потреби і тим більше не здатна ставити пи-
тання про його природу, а також про причи-
ни і сили, що привели до виникнення певного
технічного пристрою. А відтак, не задумую-
чись серйозно про причини, інженер ігнорує і
серйозне запитування про наслідки викорис-
тання технічних пристроїв.
Сучасна техніка, сприйнята як сукупність
засобів, сутнісно служить процесу нескінче-
ного виробництва та самовідновлення. Сьо-
годні людина включена в загальний процес
виробництва, а тому теж знаходиться у роз-
ряді того, що мається під рукою в наявності.
Стали цілком звичними вирази «особовий
склад батареї», «людські резерви країни»,
«аудиторний матеріал». Викладач універси-
тету сьогодні втягнутий у процес поставок, у
процес постачального виробництва спеціалі-
стів для промисловості так, що, здається, без
потоку студентів, що забезпечує безпере-
рвність виробництва, саме виробництво зу-
пиниться, а з ним відпаде необхідність у вче-
ному.
Проте, цілком очевидно, що людина по-
роджує техніку, а не техніка – людину. Сама
ж техніка не є просто інструментом, як сьо-
годні здебільшого прийнято вважати.
Натомість, в культурі Античності поняття
téchnē хоча і передбачало активний вплив на
оточуючу дійсність, проте мало інші важливі
аспекти. Тéchnē тісно пов’язане із téktōn
(«будівник», «тесля») і означає не лише мис-
тецтво і майстерність будівника, а загалом
майстерність у будь-якому виробництві, мис-
тецтво вмілого виробництва. Тобто, початко-
во слово «техніка» зовсім не використовува-
лось для позначення конкретних інструмен-
тів та пристроїв, первинно означаючи скорі-
ше процес їх вироблення.
До того ж, термін «téchnē» первинно
означав зовсім не «механізм» і вживався не
лише у наведеному вище смислі майстерно-
сті, вміння виготовляти й створювати щось,
але мав і друге значення: téchnē – це знання,
пов’язане із майструванням. І хоча в наш час
«техніка» і «машина» здебільшого ототож-
нюються, демонструючи поєднання техніч-
ного та інструментального, однак самі понят-
тя «техніка» та «машина» істотно різняться
за смислом, що в даному випадку важливо. В
основі понять «машина», «механізм» лежить
давньогрецьке слово mēchos, що мало саме
вузьке значення «засобу, виверту, хитрощі»
[17, с.97-98]. Якщо через téchnē майстер
створює машину, завдяки téchnē стає можли-
вим машина як суще, то mēchos виявляється
тим, завдяки чому механізм вміло викорис-
товується за призначенням як засіб, як ін-
струмент. Дані відмінні за змістом поняття
демонструють, що сутність поняття «техні-
ка» містить в собі момент творчого зусилля,93
ISSN 2227-7242 (Print), ISSN 2304-9685 (Online)
Антропологічні виміри філософських досліджень, 2016, вип. 10.
ФІЛОСОФІЯ НАУКИ ТА ТЕХНІКИ
doi 10.15802/ampr.v0i10.87309 © Д. Ю. Снітько, 2016
певного просвітлення, трансценденції, а тому
не може тлумачитися суто інструментально
як набір механізмів та машин. Проте, отак
вузько, в суто інструментальному смислі,
тлумачиться сьогодні загалом техніка, а інші
важливі аспекти техніки лишаються поза
увагою.
Інструментальне тлумачення техніки,
тобто зведення феномену техніки до сукуп-
ності інструментів, негативно оцінював, зок-
рема, Мартін Гайдеґґер. Він наполягав саме
на такому аспекті téchnē як «знання», що ре-
алізує щось як суще, виводить його із потай-
ності, прихованості, перетворюючи ідеальне
на дійсне та явне. Раніше, до того як техніка
стала слугувати потребам виробництва, мис-
литель лиш відповідав тому, що було до ньо-
го звернено [14, с.225]. В такому випадку те-
хніка розуміється не як сукупність механіз-
мів, а як те, що має стосунок до істини, до
трансцендентного, що тільки завдяки цьому
стосунку потім і може втілюватися як меха-
нізм чи інструмент.
Первинно технічне мислення постає не як
інструментальне використання істин транс-
цендентного характеру, а навпаки – є таким
способом ставлення до буття, коли людина
привносить трансцендентні істини в матеріа-
льний світ і відтак перетворює світ і своє
власне буття у відповідності до істини. Ін-
струментальна складова у визначенні поняття
«техніка» є вторинною, а на перше місце ви-
ходить саме творчий аспект. Тому очевидно,
що визначення того типу раціональності, що
носить інструментальний характер як «тех-
нічної раціональності» є в певній мірі фор-
мальним узагальненням, оскільки епітет «те-
хнічна» в даному випадку застосований без
глибокого розуміння смислу самого феноме-
ну техніки.
Важливо розуміти, що téchnē (в смислі
знання) змістовно відрізняється від інших
видів знання – теоретичного, спрямованого
на сферу ідеального (epistēmē) та суто дос-
відного, практичного (empereia). Тéchnē –
таємне, трансцендентне знання, що відкрива-
ється людині і спрямовується нею щодо мін-
ливого буття [18, с.106, 107] і хоча своїм
об’єктом має світ, природу, проте це знання
перевищує звичайний досвід пересічної лю-
дини.
Інструментальне мислення, що здатне
вміло оперувати технічними пристроями, не
є трансцендуванням людської свідомості в
повному смислі, бо завжди залишає людину
«тут», безпосередньо «при» утилітарних
прагненнях, інтересах, при безпосередньо
даних предметах. Натомість, під справжнім
трансцендуванням, як актом переходу «за
межі», треба розуміти крім всього ще й акт
виходу за межі власної індивідуальності. Як
було показано вище, феномен дійсного тех-
нічного мислення якраз і є актом трансцен-
денції, хоча, з іншого боку, техніка реалізу-
ється в інструментальному вимірі, служить
вирішенню практичних завдань – і в цьому
полягає двоїстий характер техніки [22, р. 2].
Стосунок людини до техніки не можна
звести до простого інструментального пово-
дження із речами, здатності обирати та роз-
раховувати, бо в такому вузькому значенні
«технічний» інтелект притаманний також
тваринам. Сутнісною рисою людини М. Ше-
лер називав здатність до «ідеації», тобто ося-
гнення сутності речей світу на одному прик-
ладі відповідної сфери, незалежно від числа
здійснюваних спостережень та висновків [19,
с.62]. Саме прикладом подібної «ідеації» по-
стає створення будь-якого технічного при-
строю, адже будь-який артефакт представляє
собою втілення сутнісного образу бажаної
речі в матеріальному. Очевидно, що техніка
не може бути результатом лише спостере-
ження чи копіювання.
Сутність техніки тісно пов’язана із мисте-
цтвом, що об’єднує усі форми людської дія-
льності, пов’язані із створенням чогось ново-
го, штучного, що радикально відмінно від
природного. Сутність техніки – виведення
цього нового у сферу наявного зі сфери при-
хованого. М. Гайдеґґер наполягав на зв’язку
цього процесу із грецьким терміном «пойе-
сис», а тому «техне» у нього – щось поетич-
не [14, с.231] і через це ми передусім повинні
мати на увазі стосунок техніки до трансцен-
дентного.
Навіть якщо прийняти тезу про те, що вся
техніка антропоморфна, тобто початково бу-
ла заснована на копіюванні людського тіла та
мислення, це не виключає її трансцендентно-
го характеру. Техніка постає продовженням
людського тіла та розуму і Л. Мемфорд звер-94
ISSN 2227-7242 (Print), ISSN 2304-9685 (Online)
Антропологічні виміри філософських досліджень, 2016, вип. 10.
ФІЛОСОФІЯ НАУКИ ТА ТЕХНІКИ
doi 10.15802/ampr.v0i10.87309 © Д. Ю. Снітько, 2016
тає увагу на те, що навіть селекція домашніх
рослин була відображенням окультурювання
сексуальності людини [8, с.229]. В такому
випадку, про техніку загалом можна сказати
– вона є матеріалізованим виявом людського,
але це стало можливим через те, що людина
ставила питання про належне, тобто про те
«як має бути», у зв’язку із чим корегувала
свою поведінку і створювала знаряддя праці.
Звичайно, можна ставити питання про
природу техніки в контексті питання про
сутність і природу наукової раціональності
загалом, оскільки сучасний технічний про-
грес тісно пов’язаний із наукою. В цьому
контексті варто зазначити, що наука, як і те-
хніка, бере свій початок з метафізики, яку
можна розуміти як здатність людини ставити
питання про те, що є понад безпосередньо
дане в чуттєвому досвіді. Так, наприклад, за
Рене Декартом метою наукових пошуків має
бути саме досягнення істини у всій своїй по-
вноті, а не проста сукупність малих, практи-
чних істин, які даються в процесі досліджен-
ня і є достатніми для успішної діяльності.
Істинним для Декарта є лише те, що реально
існує і може бути схоплене розумом. Таким
чином, мислячий індивід своїм актом мис-
лення ніби стверджує й підтверджує істину,
що проявляється відтепер у світ емпіричних
речей. Декарт в такий спосіб пов’язує знання
трансцендентне із емпіричним досвідом,
прокладаючи шлях для прикладної науки і
техніки.
Проблему переходу від інтелігібельного
до емпіричного світу, від метафізичних мір-
кувань до сфери безпосередньо даних речей
Рене Декарт вирішив за допомогою геометрії.
При цьому, наука виступає лише в якості ме-
тоду і сама ніяк не є передумовою пізнання;
математичне знання в даному випадку висту-
пає як вторинний прояв метафізичного мис-
лення. Тобто, передумови людського пізнан-
ня Декарт вбачав саме в сфері надчуттєвого,
у метафізиці, і для нього це є беззаперечним
[6, с.310].
Відтак, наука здобуває свої онтологічні та
гносеологічні основи саме в метафізиці. Нау-
ково-технічне мислення своїм об’єктом має
наявне суще, але ніяк не те, чого немає. Од-
нак, саме те, що лежить за сферою сущого,
чуттєво даного нам, передує сущому, яке є
об’єктом науки і техніки. Ось це «ніщо» і
виявляється умовою можливості розкриття
сущого як такого для людини. Вона, як істо-
та, що знаходиться у певному відношенні до
сущого, сама висувається за межі сущого і
таке висування ми називаємо «трансценден-
цією». Саме тому «метафизика – это воп-
рошание сверх сущего, за его пределы... » [16,
с.24]. Без даного акту людина не могла б ста-
ти у відношення до сущого чи до себе, не мо-
гла б пізнавати і витворити техніку.
Не зайвим буде нагадати, що позитивіст-
ська критика метафізики в ХХ столітті ви-
явилася обмеженою, оскільки заперечувала її
як науку про істини, потойбічні емпіричному
досвіду. Зазнав краху позитивістський ідеал
єдиної науки, оскільки прагнення визначити
метафізику як знання, що позбавлене смислу
всупереч емпіричній науці, що спирається
лише на фіксацію смислів виявилося пробле-
матичним. Запровадження принципу емпіри-
чної верифікації поставило під сумнів окрім
метафізичних принципів також і закони фі-
зики, оскільки вони ґрунтувалися на індукції,
а не на можливості перевірити їх дієвість на
обмеженій кількості випадків. Запропонова-
ний натомість К. Поппером принцип «фаль-
сифікації» показав, що можна лише відмежу-
вати наукові та метафізичні знання, проте це
не позбавляє смислу ні ті, ні інші [11, с.274-
275].
Важливим для розуміння техніки і її при-
роди є усвідомлення того очевидного факту,
що створення техніки пов’язано із уявленням
простору і часу: в просторі стає можливим
конструювання як таке, а призначення і мета
артефакту завжди вкорінені саме в часі. Та-
ким чином, ще до того як реальний технічний
пристрій з’являється і ідеальні форми напов-
нюються чуттєвим змістом, технічне бере
свій початок у трансцендентних формах про-
стору і часу (апріорних, за Кантом). В даному
випадку йдеться про абсолютні передумови
технічного знання – метафізичні передумови,
що не залежать від досвіду, лежать поза дос-
відом і передують йому [9, с.75]. Приймаючи
ці аргументи, можна стверджувати, що техні-
ка має саме метафізичні передумови, а не
створюється в результаті досвіду чи копію-
вання заради вирішення практичних цілей, на
чому наполягають представники інструмен-95
ISSN 2227-7242 (Print), ISSN 2304-9685 (Online)
Антропологічні виміри філософських досліджень, 2016, вип. 10.
ФІЛОСОФІЯ НАУКИ ТА ТЕХНІКИ
doi 10.15802/ampr.v0i10.87309 © Д. Ю. Снітько, 2016
тального підходу до розуміння техніки.
Метафізичний характер питання про при-
роду техніки (як виду артефактів) простежу-
ється також і в контексті досліджень сучасної
фізики і квантової механіки, постулати якої
фактично стверджують існування таких ар-
тефактів (штучно створених людиною засо-
бів і об’єктів дослідження), що лежать поза
межами людської реальності фізичних і шту-
чних об’єктів, якості яких можуть бути опи-
сані в звичний функціональний спосіб через
огляд можливостей їх емпіричного застосу-
вання [4, с.3]. Іншими словами, такі артефак-
ти знаходяться не лише поза межами емпіри-
чної реальності, але й доступні для пізнання
як суто теоретичні об’єкти, якості і характе-
ристики яких часто виявляються непередба-
чуваними, а тому не можуть бути використа-
ними в практичній площині. Останнє означає
ніщо інше, як те, що сучасна технологія до-
лає такі свою, раніше неодмінні, риси як
практичність і інструменталізм.
Доцільність усіх наведених вище розмір-
кувань щодо метафізичних передумов техні-
ки може здатись сумнівною тим науковцям,
що прагнуть бачити користь саме у виді ефе-
ктивного використання ресурсів та практич-
ного застосування знань: Як взагалі можли-
вий зв’язок проблем науки і техніки, постав-
лених у такий спосіб, з практикою? Відпо-
відь стає очевидною, якщо звернути увагу,
що термін «етос» позначає звичай вчиняти в
певний спосіб і М. Гайдеґґер влучно звертав
увагу на спільність таких слів як «поведінка»
та «виведення» в контексті аналізу проблем
техніки. Людина своїм способом буття одно-
часно поводить себе й проводить щось у ста-
тус сущого – чи то будуть певні вчинки, або
ж якісь створені людиною артефакти. Ство-
рення технічних пристроїв є нічим іншим як
проведення до наявного буття чогось над-
емпіричного, його реалізація в якості сущого,
адже «...осуществимо, собственно, только
то, что уже есть» [15, с.192]. Так, поняття
«етос» і поняття «постав» (що його викори-
стовував М. Гайдеґґер для позначення сутно-
сті сучасного виробництва) в певній мірі пос-
тають синонімами, оскільки позначають одне
й те саме: спосіб буття людини, спосіб, яким
щось являє себе як суще через посередництво
людини. Іншими словами, питання про тех-
ніку очевидно виходить за межі технічного і
є питанням антропологічного характеру.
Наукова новизна
Наукова новизна статті полягає в чіткій
постановці питання про метафізичні переду-
мови техніки, що у вітчизняній літературі
зроблено вперше. Окрім того, в результаті
дослідження автор аргументовано доводить,
що феномен техніки укорінений у надемпі-
ричних структурах буття і людського мис-
лення, хоч і є тісно пов’язаним із емпіричним
світом. Окрім відомої тези про зв’язок техні-
ки і мистецтва, автор наполягає на таких пе-
редумовах техніки як здатність людини до
трансцендування та наявність у людському
розумі апріорних форм часу і простору, що
лежать в основі всякого конструювання. До
того ж продемонстровано, що сучасна техно-
логія в контексті досліджень квантової фізи-
ки виявляє новий спосіб буття техніки (арте-
фактів), який позначається не лише позбав-
ленням емпіричного, але й практичного, ін-
струментального вимірів.
Висновки
У результаті дослідження було встанов-
лено, що виникнення техніки як феномену
тісно пов’язано із надемпіричними структу-
рами буття та людського мислення. Зроблено
висновок про обмеженість суто інструмента-
льного (прагматичного) тлумачення техніки і
наголошується на метафізичних передумовах
техніки та метафізичних аспектах її сучасно-
го буття, а також важливої ролі філософії в
питанні їх розкриття, оскільки питання про
техніку виходить за межі технічного і перет-
ворюється на питання антропологічного ха-
рактеру.
Остання теза пов’язана із тим, що озна-
кою інструментального розуміння технічного
постає елімінація трансцендентного, телеоло-
гії і разом з тим онтології із вчення про світ і
людину, їх перетворення на прості об’єкти
використання. Саме тому, адекватне
розв’язання проблем техніки, пов’язаних із
питанням про пізнання дійсності світу при-
роди та світу людини, можливе через повер-
нення в науковий дискурс метафізичних еле-
ментів, що постають передумовами самого
феномену техніки. Відповідно, роль філосо-96
ISSN 2227-7242 (Print), ISSN 2304-9685 (Online)
Антропологічні виміри філософських досліджень, 2016, вип. 10.
ФІЛОСОФІЯ НАУКИ ТА ТЕХНІКИ
doi 10.15802/ampr.v0i10.87309 © Д. Ю. Снітько, 2016
фії в справі осмислення техніки залишається
не просто важливою, а навіть первинною
щодо самих технічних наук, бо не задумую-
чись серйозно про причини технічних арте-
фактів та їх стосунок до буття загалом, інже-
нер ігнорує і серйозне запитування про нас-
лідки використання техніки.